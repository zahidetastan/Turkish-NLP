Hidayet açılıyor

     NBA’de geçtiğimiz sezon kendi sahasında en iyi performans gösteren takım olan Sacramento Kings bu özelliğini korumaya devam ediyor. Pasifik Grubu lideri Sacramento, Phoenix Suns’ı 118 - 101 yenerek üst üste yedinci maçını da kazandı. Hidayet 23 dakikalık oynama şansı buldu. Bu süre içerisinde 4/7 iki, 1/1 üç sayı, 2/2 serbest atış ile oynayan Hidayet 1’i hücum 2 ribaunt, 1 asist, 2 top çalmalık performansla 13 sayıya imza attı.
     

Mehmet oynamadı
     NBA Merkez Grubu’nda Indiana’nın ardından ikinci sırada bulunan Detroit Pistons iki gün önce sahasında yendiği Miami Heat’i bu kez deplasmanda 75 - 72 mağlup etti. Detroit’de Richard Hamilton 17’de 5 isabetle 17 sayı çıkardı. Corliss Williamson 14 sayı, 7 ribaund, Jon Barry 12 sayı ile oynarken Ben Wallace 8 sayıya karşılık 22 ribaund alarak geceye damgasını vurdu. Son maçlarda sürekli 2 - 4 dakika oynayan Mehmet Okur ise coach Rick Carlisle’ın kararıyla oynatılmadı.
