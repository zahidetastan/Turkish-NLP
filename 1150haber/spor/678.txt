VENUS uygun adım 

     AVUSTRALYA Açık’ta ABD’li ünlü raketler Andre Agassi ve Venus Williams tur atladı. İki numaralı favori Agassi, üçüncü turda Fransız Nicolas Escude’yi 6-2, 3-6, 6-3 ve 6-4’lük setlerle geçerken, son üç grand slam şampiyonluğunu küçük kardeşi Serena’ya kaptıran Venus Wiliams ise Alman Anca Barna’yı 6-1 ve 6-4 mağlup ederken göz doldurdu. Günün tek sürprizi ise Fransa Açık şampiyonu Albert Costa’dan geldi. İspanyol Costa, vatandaşı Felix Mantilla’ya 3-6, 6-3, 4-6, 6-1 ve 6-3’lük setlerle teslim oldu. Üç yıl önce Melbourne’de şampiyon olan Lindsay Davenport da Rus Panova’yı 6 - 2, 6 - 1’lik setlerle rahatça geçti.
     
