İsveç’e yenildik
     ULUSLARARASI Hikmet Erdem Basketbol Turnuvası’nda Türkiye B Milli Erkek Takımı, İsveç A Milli Takımı’na 82 - 76 yenildi.
     

Ümit elendi
     MACARİSTAN’IN Debrecen kentindeki Dünya Artistik Cimnastik Şampiyonası’nda Ümit Şamiloğlu, yarı finalde son sırada yer alarak elendi.
     

Üç altın
     6. Yıldızlar Dünya Kupası Judo Şampiyonası’nın ilk gününde 48’de Ayşe Mutlu, 57’de Burçin Alyakut ve artı 73 kiloda Mustafa Ak altın madalya kazandı.
     

Yüzmede rekor
     ABD’Lİ yüzücü Nathalie Coughlin, 100 metre kelebekte 56.34 (56.55) ile kısa kulvar dünya rekoru kırdı. 
     

O.Lyon mağlup
     UEFA Kupası’nda Denizli’nin 3. turdaki rakibi O.Lyon, Fransa Ligi’nde deplasmanda Lille’e 2-1 yenildi.
     

Sıfır çektik
     16. Büyükler Dünya Karate Şampiyonası’nda, Gülderen Çelik, Gürcihan Ustaoğlu ve Zeynel Çelik elenirken, ilk iki maçını kazanan Yıldız Aras, sakatlanarak şampiyonaya veda etti.
