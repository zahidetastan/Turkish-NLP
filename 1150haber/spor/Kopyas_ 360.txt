Elvan uçuyor
    ATİNA Olimpiyatı'na hazırlanan Elvan Abeylegesse, dün ne kadar formda olduğunu gösterdi. Kulübü ENKA'nın tesislerinde çalışan milli atlet, 10 metrede çivili ayakkabıları olmadan 31 dakika 39 saniye koştu. Bu kategoride Avrupa rekoru 30.01 ile Paula Radcliffe'nin elinde bulunuyor.
    
    
Almanya'ya yenildik
    GENÇ Bayan Basketbol Takımımız, İspanya'daki 21. Avrupa Şampiyonası yarı final eleme grubu ilk maçında Almanya'ya 63-56 yenildi. Ay - Yıldızlılar bugün Fransa ile karşılaşacak. Grupta ilk üç sırayı alan takımlar Slovakya'daki finallere katılacak. 
    
    
Şahin'den dev adım
    ABD'NİN Las Vegas şehrindeki Amerikan Ulusal Güreş Şampiyonası'nda 66 kiloda Ordu Takımı adına yarışan Türk güreşçi Faruk Şahin, grekoromen dalında altın madalya kazandı. 21-23 Mayıs'ta Indianapolis'teki olimpiyat finalleri için şansı artan Şahin'in, Atina 2004 vizesi almasına kesin gözüyle bakılıyor. 
    
    
Şenoğlu galip
    MİLLİ tenisçimiz İpek Şenoğlu, Meksika'nın Morelia kentinde düzenlenen ITF Circuit Turnuvası'na iyi bir başlangıç yaptı. On bin dolar ödüllü turnuvada ilk maçında İtalyan Giorgia Mortello'yu 7-5 ve 6-3 yenen Şenoğlu ikinci tura adını yazdırdı. 
    
    
Nefes nefese
    NIKE Premier Cup Futbol Şampiyonası'nda ikinci kademeye yükselen ekipler belli olurken, heyecan da doruk noktasına ulaştı. 1700 takımın katılımı ile start alan organizasyonda son olarak 60 ilden 82 ekip kıyasıya mücadele etti. Şampiyon olan takım, 20-24 Mayıs'ta Finlandiya'daki Avrupa elemelerinde ülkemizi temsil edecek.
    
    
3. Lig'de dün (Erteleme maçı)
    Yeniköy - Kasımpaşa: 0 - 7
    
    
