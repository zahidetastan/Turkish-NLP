MHK'den acil çağrı

        CEMAL ERSEN

    
    Dikkat çekecek
    MERKEZ Hakem Kurulu (MHK) ligin bitimine beş hafta kala hakem hatalarının üst düzeye çıkması nedeniyle kırmızı alarm verdi. Başkan Bülent Yavuz, tüm Süper Lig hakemleri ile yardımcılarına bugün saat 09.00'da Ankara'da toplanması konusunda tebligat yaptı. Bakan Mehmet Ali Şahin'in, geçen hafta MHK Başkanı ile hakem hataları konusunda yaptığı görüşmeden sonra harekete geçen Yavuz'un, sert uyarılarda bulunacağı bildirildi.
    
    Ulusoy da katılacak
    YILDA iki kez yapılan seminerler dışında Süper Lig hakemlerini ilk kez bir araya getiren MHK, özellikle yardımcıların yaptıkları hatalar konusunda rahatsızlık duyuyor. Etap Altınel Oteli'nde gerçekleşecek toplantıya Haluk Ulusoy'un da katılacağı öğrenildi. Ulusoy'un, Ali Aydın'ın hakemliği bırakmasından sonra büyük moral bozukluğu yaşayan hakemlere hem destek vereceği, hem de uyarıda bulunacağı ifade edildi. 
    
    
