Tarihi sınav

     Türk Milli Takımı bugün tarihi bir sınava çıkıyor. Grupta ilk maçlar takımların gidişatı için önemlidir. Brezilya karşısında ne sonuç alırsak alalım iyimserliğe ya da karamsarlığa kapılmamalıyız. Başlangıç açısından maçın iyi netice ile bitirilmesi moral motivasyonumuzu daha da artıracaktır. Çünkü ülkemizin her ferdi bu maça hazır ve tek yürek durumda. Futbolcularımız bu maça anormal bir şekilde konsantre olmuşlar. Onlar kendilerine inananları ve güvenenleri mahçup etmeyecekler. Bu maç Türk futbolu, ülkenin gidişatı ve ekonomi açısından büyük artılar getirecektir.
     
