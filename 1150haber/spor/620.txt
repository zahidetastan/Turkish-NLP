Mehmet’ten 11 sayı


Detroit’in, Celtics’i yenidiği maçta 18 dakika forma giydi. Hidolu Sacramento ise Jazz’a yenildi

     NBA Merkez Grubu ikincisi Detroit Pistons’ın, Boston Celtics’i 86 - 83 yendiği maçta Mehmet Okur 11 sayıyla takımının çift haneli rakama ulaşan beş oyuncusundan biri oldu. Mehmet, 18 dakikada 0/1 iki sayı, 3/4 üç sayı, 2/4 serbest atış, 3 ribaunt (savunma), 2 top çalma, 1 top kaybıyla oynarken, altıncı kez 10 sayının üstüne çıktı. 
     SAHASI Arco Arena’da bu yıl 20 maçın 18’ini kazanan Sacramento Kings ise bu kez evinde Utah Jazz’a 102 - 92 yenilmekten kurtulamadı. Hidayet Türkoğlu, 14 dakika forma giydiği maçı 2/5 iki sayı, 1/3 üç sayı, 1’i hücum 4 ribaunt ve toplam 7 sayıyla noktaladı. Utah’ta 40 yaşındaki Karl Malone 29, 41’lik Stockton da 20 sayıyla takımlarını sırtladı.
