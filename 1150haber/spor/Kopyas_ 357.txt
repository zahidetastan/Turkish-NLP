Real Madrid'de gerilim

        
    İspanya'da yıldızlar karması Real Madrid'in aldığı başarısız sonuçlar protestoları da peşinde getirdi. Kral Kupası'nda finalde Real Zaragoza'ya boyun eğen, Şampiyonlar Ligi'ne çeyrek finalde havlu atan Real Madrid'in, ligde de liderliği Valencia'ya kaptırması bardağı taşırdı. Dün sabah taraftarlar idman sahasına "Sizin için fahişeler ve para, bizim için öfke ve bastırma duygusu" yazılı pankart astı. Polis pankartı indirmeye çalışırken, futbolculara "İşsizler, utanmazlar, gündelikçiler" diyerek tepki gösteren bir grup taraftar antrenman bölgesinden uzaklaştırıldı.
    
    
