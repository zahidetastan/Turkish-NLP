TAHRAN - İran Cumhurbaşkanı Muhammed Hatemi, yabancı şirketlerden gelen tüm itirazlara rağmen, ülkenin ikinci özel sektör cep telefonu lisansını Turkcell'e vereceklerini ve buna ilişkin anlaşmanın yakında imzalanacağını söyledi. Hatemi, 3 milyar dolarlık anlaşmanın 1979 yılındaki İslam devriminden sonra ülkeye yapılacak en büyük yatırım olduğunu ve bunun 
İran'ın çıkarlarına olacağını kaydetti. Hatemi yapılan haftalık kabine toplantısından sonra yaptığı açıklamada, "Turkcell ile yapılacak olan söz konusu anlaşmanın yakın bir gelecekte imzalanacağını düşünüyorum" diye konuştu. Turkcell'den yapılan açıklamada ise İran ile yapılan lisans sözleşmesi görüşmelerinin yavaş geliştiği belirtildi. 
