İngiltere'de ilk İslam bankası için yeşil ışık yakıldı 

İngiliz Finansal Hizmetler Kurumu (FSA), ülkedeki ilk İslam bankasının kurulması için onay verdi. BBC'nin haberine göre, önümüzdeki ay içinde ilk şubesini Londra'da açmaya hazırlanan Islamic Bank of Britain (IBB), müşterilerine İslami şeriat kurallarına göre hizmet verecek. Merkezi Birmingham'da olacak olan banka, özellikle müslümanların yoğun olarak yaşadığı orta İngiltere'de büyüme yoluna gidecek. Ülkedeki 1.8 milyon İngiliz Müslümana hizmet vermeyi hedefleyen IBB, müşterilerine faizsiz kazanç ve alkol ve tütün sektörleri dışında yatırım olanağı sunacak. Kurulacak olan IBB, ülkedeki gerçek anlamda ilk İslam bankası olurken, müslüman müşterilere yönelik hizmet veren yabancı bankalar bir kaç zamandır piyasada faaliyet gösteriyor. IBB yetkilileri, tüm Avrupa genelindeki müslüman müşterilere hizmet vermeyi amaçladıklarını belirterek, Londra, Birmingham ve Leicester'da açmayı planladıkları şubelerin ekim ayı sonuna kadar açılacağını açıkladı