POAŞ’ın ikinci taksidi de ödendi  
Petrol Ofisi A.Ş., 135.8 trilyon lira tutarındaki 2. taksit anapara ve faiz ödemesini Özelleştirme İdaresi Başkanlığı’na (ÖİB) yaptı. 

Petrol Ofisi’nden Borsa’ya gönderilen açıklamada, Özelleştirme İdaresi Başkanlığı (ÖİB) ile yapılan 31 Temmuz 2002 tarihli hisse satış sözleşmesi uyarınca 2. taksidi oluşturan 116.253.505.350.000 lirası anapara, 19.525.811.357.484 lirası faiz olmak üzere toplam 135.779.316.707.484 lira tutarındaki ödemenin dün ÖİB hesabına yatırıldığı bildirildi.
