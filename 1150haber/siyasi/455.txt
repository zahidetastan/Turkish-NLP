MGK Genel Sekreteri kararnamesi Köşk'te

ANKARA Milliyet


Başbakan Recep Tayyip Erdoğan, büyük tartışmalara neden olan Milli Güvenlik Kurulu (MGK) Genel Sekreterliği'ne atanacak ilk sivil ismin kararnamesini, onay için Çankaya Köşkü'ne gönderdi. Bu ismin Atina Büyükelçisi Yiğit Alpogan olduğu öğrenildi, ancak Başbakanlık kaynakları ismin Çankaya Köşkü'nden onaylandıktan sonra açıklanabileceğini bildirdi. MGK Genel Sekreterliği için Irak özel Temsilcisi Osman Korutürk ile Türkiye'nin BM Nezdindeki Daimi Temsilcisi Büyükelçi Ümit Pamir'in de isimleri gündeme getirilmişti.

