Ünlü şovmen M. Ali Erbil ile sevgilisi Tuğba Coşkun, önceki gece İstanbul turundaydı. İkiliye, Hummer’ıyla Seren Serengil eşlik etti. 

M. Ali Erbil ve sevgilisinin İstanbul turundaki ilk adresleri, Kuruçeşme’deki BuzzADA adlı mekandı. Burada bir saat kaldıktan sonra kapıya gelen Seren Serengil’in Hummer’ıyla Ortaköy’de sahil turu atan grup, Ortaköy’deki Anjelique adlı mekana gitti. Mekana ele ele giren üçlü, Ortaköy trafiğinin kısa bir süre sıkışmasına neden oldu. M. Ali Erbil, bar çıkışında gazetecilerin Hülya Avşar’la girdiği ‘kart finans’ polemiğine ilişkin sorularını yanıtladı. Erbil, Avşar’ın kendi adını taşıyan dergisinde kendinden yaşça küçük kızlarla birlikte olan erkekler için kullandığı ‘kart finans’ tanımına çok kızdığını, kendi ilişkisinin böyle bir tanımlamayı hak etmediğini söyledi. Erbil’in sevgilisi Tuğba Coşkun ise Hülya Avşar’ın bu lafından dolayı çok rencide olduğunu belirterek, ‘Onu mahkemeye vereceğim, beni çok üzdü. Ben öyle biri değilim’ dedi. M. Ali Erbil, Tuğba Coşkun ve Seren Serengil üçlüsünün mekandan çıkışından hemen sonra, mekana Avşar’ın kız kardeşi Helin Avşar geldi. Küçük Avşar, gazetecilerin aynı yöndeki sorularına, ‘Bence de, M. Ali ile Tuğba Coşkun’un ilişkisi kart finans tanımlamasına uyuyor. Ablamı destekliyorum. Çok güzel ve çok doğru bir şey söylemiş’ yanıtını verdi.

MALİ BAR MALİ’S OLDU

M. Ali Erbil ortak olarak iki yıl önce açtığı Bodrum Mali Bar’dan bu yıl isim hakkı ücretini alamadığı için noter tasdikli resmi yazı gönderdi. Tebligatı alan Mali Bar’ın işletmecisi Selahattin Zengin, ‘Barın açıldığı ilk yıl Erbil’e ve diğer ortaklara yüklü bir ödeme yapmıştık ama ödediğimiz paralar barın bu yıla kadar kar etmesine engel oldu. O yüzden biz de adını Mali’s olarak değiştirdik’ dedi
