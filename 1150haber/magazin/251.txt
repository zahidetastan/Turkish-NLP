Kanal D yeni yayın dönemi için hazırlıklarını tamamladı. 7 Eylül’de vereceği bir davet ile yeni yayın dönemine başlayacak olan Kanal D, birbirinden kaliteli yapımlarla izleyicilerin yine ilk tercihi olacak.

Kanal D’nin, bir bölümü Fas’ta çekeceği yeni dizisi ‘Sahra’nın çekimlerine başlandı. MED Yapım’ın yapımcılığını üstlendiği, yönetmenliğini Volkan Kocatürk’ün yaptığı ve başrollerinde Arzum Onan, Anthony Delon, Okan Şenozan ve Neslihan Yeldan’ın oynadığı dizinin, dün akşam Polonezköy’de gerçekleştirilen çekimlerinde, Arzum Onan gelinlik giyerek nikah masasına oturdu. 

Dizide zengin bir ailenin Sahra adındaki kızını canlandıran Arzum Onan’a, ne var ki bu evlilik mutluluk getirmeyecek. Kız kardeşini kocasıyla basacak olan Arzum Onan’ı, aile öldürmek isteyecek ve Fas çöllerine atacak. Burada doktor rolündeki Anthony Delon’la tanışacak olan Arzum Onan, geçireceği estetik operasyonlar sonrasında intikam için İstanbul’a dönecek. Dizinin Anthony Delon’un rol alacağı Fas çekimleri eylül ayının ilk haftasında gerçekleşecek.  
 

