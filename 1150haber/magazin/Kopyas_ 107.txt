Heidi'ye evlenmek yasak 

Dünyaca ünlü top model Heidi Klum, uzun süre beyaz gelinliği giyemeyecek. Klum'un anlaşmaya vardığı iç giyim firması Victoria's Secret, tazminatı öngören bir sözleşmeyle, tanınmış mankene evlenmeyi yasakladı. Internetteki 'netscape' sitesinin haberine göre, mayıs ayında bir kız çocuk dünyaya getiren 31 yaşındaki Klum, firmayla 2.5 milyon dolarlık bir kontrat imzaladı. Sözleşmede yer alan 'imajını değiştirmemesi' koşulunun ünlü mankenin evlenmemesi ve çocuk sahibi olmamasını da kapsadığı belirtilirken, bu haber en çok Heidi Klum'un 'kalbinin yeni sahibi' şarkıcı Seal'ı üzdü. Güzel modele konulan nikah yasağı, bir deri firmasının reklamlarında boy gösteren yakışıklı popçu Kenan Doğulu ile o zamanki sevgilisi Tuğçe Kazaz'a konan 6 ay süreyle ayrılmama koşulunu anımsattı. 