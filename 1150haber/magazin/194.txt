Gurbetçilerin tercihi "O Şarkılar" albümü 

Yaz mevsiminin en hareketli albümlerinden biri "O Şarkılar" adlı karışık yapım... Tam 13 ünlü şarkıcının biraraya geldiği bu albüm, özellikle gurbetçilerin büyük ilgisine neden oluyor. Yabancı turistlerin de Türk popunun hit şarkıcılarını biraraya toplaması nedeniyle ilgi gösterdiği bu çalışma, yılın en renkli çalışması. Işın Karaca'nın "Sen Gittin mi Ben Ölürüm" adlı klip çalışmasıyla dikkat çeken albümde Gökhan Özen'in "Yalan mı" adlı çalışması radyoların en çok istek alan şarkısı oldu. Seda Sayan, İzel, Emrah, Sinan Özen, Ali Güven, Kibariye, Petek Dinçöz, Metin Özülkü, Hakan Altun, Niran Ünsal ve Hakan Peker'in birer şarkı seslendirdiği "O Şarkılar" adlı albüm, gazeteci ve şarkı sözü yazarı Hakkı Yalçın'ın daha önce hit olmuş şarkılarının yeni versiyonu... 