Çocuklar Duymasın'a yeni sezon uğursuz geldi. Önce Pınar Altuğ özel hayatı nedeniyle ayrıldı diziden, son olarak da adı seks kaseti skandalına karışan Tamer Karadağlı. Bu arada yapımcı Birol Güven de Zeynep Tokuş'la yollarını ayırdıklarını açıkladı. Bu açıklamanın ardından kimseyle konuşmayan Tokuş sessizliğini Çeşme'de bozdu. 2.5 yaşındaki oğlu Alp'le tatil yapan oyuncu, "Ekip olarak çok sıkıntılı günler yaşadık. Birol Güvenle oturup konuştuk, ayrılmak istedim. Zaten 6 bölüm oynamıştım. Pınar Altuğ'dan sonra o rolü kabul etmek ve oynamak çok zor bir şeydi. Çok güzel anılarım oldu, mutluydum, ama bitti" diye konuştu. Tokuş bu arada adının aşk dedikodularına karıştığı Emre Altuğ'la da aralarında hiçbir şey olmadığının altını çizdi.