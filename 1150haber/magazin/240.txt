 Yıldızlı Turkcell Geceleri'nde, önceki akşam Ajda Pekkan vardı. Pekkan, antik tiyatroyu dolduran yüzlerce konuğunu çoştururken, kızkardeşi Semiramis Pekkan da dostlarıyla tekila keyfi yaptı

Bodrum Antik Tiyatro'da düzenlenen 'Yıldızlı Turkcell Geceleri'nin önceki akşamki konuğu Ajda Pekkan'dı. Süper Star hayranlarının akın ettiği konser renkli görüntülere de sahne oldu. Pekkan'ın ateş kırmızısı bir kostümle sahne çıktığı konsere sosyete dünyasının ünlü isimleri de yoğun ilgi gösterdi. Gecenin en dikkat çeken ismi ise Süper Star'ın kız kardeşi Semiramis Pekkan ile eski eşi Gulu Lalvani idi. Konsere el ele gelen ikili gece boyunca tüm şarkılara eşlik edip, çılgınca eğlendi. Semiramis Pekkan'ın termosta getirdiği tekilayı başta Galip-Berna Gürel çifti olmak üzere yakın dostlarına servis yapması dikkatlerden kaçmadı. Bir yandan tekilalarını yudumlayan konuklar, bir yandan da antik tiyatronun büyülü atmosferinde Pekkan şarkılarıyla unutulmaz bir gece yaşadılar.
