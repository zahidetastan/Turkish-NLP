Dünyaca ünlü top model Ester Canadas, İTKİP Fuarı’nda, Arzu Kaprol’un defilesinde iki kez podyuma çıktı. Her seferinde birer dakika podyumda kalan ünlü mankenin, 50 bin dolar aldığı ileri sürüldü. 

Kaprol’un cam göbeği mini elbisesini sunan Ahu Yağtu, bir göğsünü tamamen açıkta bırakan kıyafetle oldukça rahattı. Defile sonrası basın toplantısına önce sadece yabancı basın mensupları alındı. Daha sonra bir ‘yanlış anlama olmuş’ denilerek Türk basınının da toplantıyı izlemesine izin verildi. Canadas, ‘Türkiye’de ve defileye çıkmış olmaktan çok mutluyum. Tatil için Türkiye’ye geldim. Bir kaç gün kalacağım. Ama nerede tatil yapacağımı bilmiyorum’ dedi. ‘Türkiye’deki modacılardan kimleri tanıyorsunuz?’ sorusuna, ‘Arzu’nun defilesine çıktığım için onu ve Atıl Kutoğlu’nutanıyor ve biliyorum’ diyen Canadas, ‘Türk modasını dünyada nereye koyuyorsunuz?’ sorusuna da, ‘Türkiye’yi birinci, üçüncü ya da beşinci gibi bir yere yerleştiremem. Ama başarılı ve doğru bir noktada’ cevabını verdi.  
