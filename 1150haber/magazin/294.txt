Sezen Aksu, geçen cumartesi günü Bodrum Antik Tiyatro’da verdiği konserin ardından birkaç günlük tatil için Göltürkbükü’ndeki İber Otel’e yerleşti. Yakın dostlarıyla kaldığı otelde pazar günü de iki misafiri vardı: Oğlu Mithat Can Özer ve sevgilisi Tuğçe Kazaz. 

Kenan Doğulu’dan ayrıldıktan kısa süre sonra Mithat Can’la görülmeye başlayan, ancak uzun süre arkadaş mı oldukları yoksa aşk mı yaşadıkları anlaşılamayan genç sevgililer, Sezen Aksu’nun bir süredir beraber tatil yaptıkları Bodrum’a gelmesini fırsat bildiler. Ve hemen soluğu onun yanında aldılar. Annesini görür görmez sıkı sıkı sarılan Mithat Can, daha sonra Kazaz’la güneşlendi ve Aksu’yla sohbet etti. Sezen Aksu’nun ‘Tuğçe’yi kızım gibi seviyorum’ sözleriyle mutlu olan Kazaz’ın keyfine ise diyecek yoktu.   
