Bodrum günlüğü 

Ünlüler davetteydi 
Her yıl geleneksel olarak düzenlenen Club Flipper'in yaşgünü kutlaması bu yıl da oldukça görkemli bir partiyle gerçekleştirildi. Bodrum'un güzide otellerinden Club Flipper'in 14'üncü yaşgünü kutlamalarında düzenlenen şovlar konuklara keyifli bir gece yaşatırken Bodrum'un sakinlerinden Ali Şen partiye onur konuğu olarak katıldı. 

Tanyeli pastadan çıktı 
Club Flipper'in sahibi Ahmet Bayer ile eşi sinem Bayer konukları otelin kapısında karşılarken geleneksel partiyi bir kez daha düzenlemenin gururunu yaşadı. Otelin animatörleri tarafından düzenlenen şovlarla başlayan yaşgünü kutlaması pasta kesimiyle sona erdi. Pastadan çıkan Tanyeli yaklaşık 20 dakika boyunca oryantal dansıyla herkesi büyüledi. 

Selülitli fotoğraf onun için dert değilmiş 
Partiye davetli olan bir ünlü isim de Seray Sever'di. Başrolünde oynadığı dizinin çekim aralarında soluğu denizde alan Sever, geçtiğimiz günlerde gündeme gelen selülitlerinin göründüğü kadar abartılı olmadığını söyledi. Fotoğrafların çekildiği sırada güneş ışığının dik düştüğünü belirten ünlü oyuncu "Öğlen güneşinde hiç selüliti olmayan birinin bile selülitleri varmış gibi görünür" dedi. Sever'in cep telefonunu pantolonunun içine sokarak dolaşması ise oldukça ilginç bir görüntü oluşturdu. 

Şen, onur konuğuydu 
Yaşgünü partisinin onur konuğu Ali Şen'in kilo verdiğini görenler, şaşkınlıklarını gizlemedi. Yılın büyük bölümünü Yalıkavak'ta çiftliğinde geçiren Şen 20 kilo verdiğine belirterek, "Sadece ot yiyorum. Bizim köyde hayvanlara da ot veriyorlar" diyerek zayıflamasının sırrını verdi. Her gün iki saat yüzdüğünü söyleyen Şen, "Bodrum'da kış aylarında da yüzüyorum" dedi.