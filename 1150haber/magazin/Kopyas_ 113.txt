Paris , köpeğine kavuştu  
Hilton otellerinin skandallarıyla ünlü varisi Paris Hilton, başına ödül koyduğu köpeğine kavuştu. Sözcüsü Gina Hoffman, Paris Hilton'ın bir haftadır kayıp olan köpeğinin “evine sağ salim ulaştığını” belirtti, ancak köpeğin nasıl bulunduğu ve ödülün verilip verilmediğini açıklamadı. 


Paris Hilton'ın kaybolan köpeğini bulana 5 bin dolar ödül verileceği bildirilmiş ve Holywood'un batı bölgesine köpeğin resimleri dağıtılmıştı. 

Fox Televizyonu'nda “The Simple Life 2” adlı “reality show” yapan Paris Hilton, köpeğini de programa çıkarıyordu.
 
