Zülfü Livaneli, uzun süren sessizliğini ‘30. Sanat Yılında Zülfü Livaneli Şarkıları’ isimli bir projeyle bozuyor. Projede birçok ünlü isim yer alacak. 30 şarkının yer alacağı iki CD’den oluşacak, ‘30. Yılında Zülfü Livaneli Şarkıları’ adlı projede birinci CD, Livaneli’nin şarkılarını daha önce söylemiş 68 ünlü sanatçı arasından seçilen 15 eserden oluşacak.

Bunlar arasında Bülent Ersoy ‘Karlı Kayın Ormanında’, Zeki Müren ‘Belalım’, Müslüm Gürses ‘Çırak Aranıyor’, Yavuz Bingöl ‘Gözlerin’, Muazzez Abacı ‘Sevda Değil’, Şükriye Tutkun ‘Yiğidim Aslanım’, Haluk Levent ‘Dağlara Küstüm’, Özcan Deniz ‘Belalım’, Nükhet Duru ‘Çok Uzak’ ve Leman Sam ‘Hoşçakal Kardeşim Deniz’ isimli şarkılarla yer alacak. Bu CD’de ayrıca Livaneli şarkılarını söyleyen George Dallaras, Joan Baez, Maria Frandouri ve Haris Aleksiu gibi ünlü yabancı sanatçılar da bulunuyor. İkinci CD’de ise Zülfü Livaneli şarkıları, yeni yorumlarıyla yer alacak. 15 Zülfü Livaneli şarkısını yeniden seslendirecek sanatçılar arasında ise müzik dünyasının ünlü isimleri düşünülüyor.
