Gözümü kapatsam 'Fatih Terim' derim     

--------------------------------------------------------------------------------
 
 Bodrum'da Beşiktaş Kültür Merkezi (BKM) ve Turkcell'in ortaklaşa organize ettiği Yıldızlı Geceler'in önceki akşamki konuğu Ata Demirer'di. Bodrum Antik Tiyatro'da hayranlarının karşısına çıkan Ata Demirer, kendisini izleyen Fatih Terim'den izin isteyerek, taklidini yaptı. Ege ve Trakya şivesiyle izleyenleri gülme krizine şokan Demirer, oyunun sonunda dakikalarca ayakta alkışlandı. Galatasaray'ın eski teknik direktörü Fatih Terim, eşi Fulya Terim ve yardımcısı Müfit Erkasap ile birlikte izlediği şovdan büyük keyif aldığını söyledi. Terim, Demirer'in taklidini beğenip, beğenmediği sorusuna 'Çok başarılı buldum. Gözünüzü kapatıp dinleseniz ben olduğumu sanırsınız. Ata Demirer'i tebrik ediyorum, çok yetenekli' cevabını verdi
 
Sosyetik Gülse

'Avrupa Yakası' dizisinin senaristi ve oyuncusu Gülse Birsel, ilk kez bir sinema filmiyle izleyici karşısına çıkmaya hazırlanıyor. 'Hırsız Var' adlı filmde, banka batırmış bir medya patronunun sosyetik eşini oynayacak olan Birsel, çok heyecanlı. Filmdeki karakteri 'çevresinde çok popüler, gösterişli ve hoş bir kadın' sözleriyle tanımlayan Birsel, 'Gerçek hayatta böyle biri var mı yok mu bilmiyorum. Ancak filmdeki en ciddi karakter diyebiliriz' diyor. Filmi, Oğuzhan Tercan yönetiyor