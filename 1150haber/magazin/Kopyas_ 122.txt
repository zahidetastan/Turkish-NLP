Güzide Duran ile İlker İnanoğlu'nun ilişkileri tarih oldu mu bilmiyorum (Güzide ayrılmadıklarını söylüyor!) ama bildiğim, mankenlik kariyerine Amerika'da devam eden Güzide'nin bu işi acayip kıvırdığı. Türkiye'nin de en beğenilen mankeni olan Güzide bir süredir Amerika'da podyumlara çıkıyor, çok ünlülerine olmasa da dergilere pozlar veriyordu. Ama duydum ki, Güzide şeytanın bacağını iyice kırmış! Çünkü dünyanın en prestijli moda dergisi Vogue'a kapak oluyor. Amerikan Vogue'nun eylül kapağını süsleyecek olan Güzide mutluluktan havalara uçuyormuş. E, haksız da sayılmaz. Bütün mankenlerin rüyasını süsleyen bir olayı gerçekleştiriyor.
