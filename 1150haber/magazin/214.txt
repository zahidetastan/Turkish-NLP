Gece sahnede gündüz plajda 

Serdar uyanık adam. Herkes yaz ortasında çıkardığı albümünün tutup, şarkılarının ezberlenmesini beklerken, Serdar Ortaç ilkbaharda çıkardığı "Çakra" adlı albümünün nimetlerinden en iyi şekilde yararlanmayı başardı. Şarkıları iki ay önceden dillere düşen Ortaç, yoğun bar programları nedeniyle İstanbul'un yolunu unuttu. Çeşme ve Bodrum'da anlaşmalı olduğu mekanlarda sahne alan şarkıcı, gündüzleri de plajlarda zaman geçiriyor. Havana Beach'te Jet-ski'si bozulan Ortaç, tamir edemeyince işi ehline bıraktı. 