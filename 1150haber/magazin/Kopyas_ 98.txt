İşadamı Erdoğan Demirören beşinci kez dede olmaya hazırlanıyor. BJK Kulübü Başkanı olan büyük oğlu Yıldırım Demirören'den iki ve kızı Meltem Oktay'dan da iki olmak üzere, dört torunu olan Erdoğan Bey'in beşinci torunu küçük oğlu Tayfun'dan geliyor. 19 Aralık 2003'te nikâh masasına oturan Tayfun ile Reyhan Demirören ellerini çabuk tutmuş anlaşılan! 5.5 aylık hamile olan Reyhan Hanım, sürpriz olması için bebeğinin cinsiyetini öğrenmek istemiyormuş. Bu arada Reyhan Hanım'ın evliliklerinin ikinci ayında hamile kalmasının ardından, Tayfun Bey'in arkadaşları kendisine "Speedy Tayfun" (Hızlı Tayfun) demeye başlamışlar!